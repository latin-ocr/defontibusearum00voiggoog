,ΔΕ-

iudicia igitur his similia, quae a Plinio in libro XXXV relata
essent, eidem auctori deberi existimat. At in iudiciis illis apud'
Quinctilianum servatis magna sententiarum commutatione facta
Lysippus de summo artis gloriaeque fastigio deiectus est, et Phi-
dias cum Alcamene prinoipem obtinent locum. Itaque iudicia de
statuariis facta a Varrone non ex Antigono sed eXenocrate nullo
intercedente sumpta esse Robertus putat, iudicemque chronologi-
cum, quo aetates statuariorum computanturf, cum eis coniunctum
fuisse exponit: eam enim inter utraque similitudinem intercedere,
quod Lysippus summus artifex haberetur, quod vetustioris artis
vera aliqua species nondum capta esset, Phidias igitur tamquam
initia artis repraesentaret. Haec omnia non ad Antigonum, optime
vero ad Xenocratem Lysippeae sectae studiosissimum, convenire.
Cui viri doctissimi sententiae de Antigono prolatae astipulari cum
nequeam, accuratius paulo iudicia illa quae apud Quinctilianum
inveniuntur unde originem duxerint, et cui tribui debeantur, ex-
ponendum est, nonnullis de Pergameno artificum canone qui dici-
tur verbis praemissis.

ι Decem oratorum Atticorum canonem, cum Reifferscheidius
originis Pergamenae esse primus coniecisset 1), Brzoslra2) exeunte
altero a. Chr. natum saeculo inter annos fere 140-100 a rhetore
quodam Pergami compositum esse edocuit. Idem duas artificum
decades, quae apud Quinctilianum leguntur, ipsas quoque Pergamo
originem duxisse existimavit3 certe iarn ante Pasitelis et Ciceronis
aetatem rhetores consuevisse oratores oum statuariis et pictoribus
comparare, eorumque opera inter se contendere in epimetro disser=
tationis (p. 81 sq.) firmis argumentis comprobavit. . Quomodo autern
in ea re versati sint rhetores optime discimus loco Dionysii Hali-
camassensis (de Isocr.3 p. 522 Reiske) quo Isocratem cum Poly-
clito et Phidia comparat propter elationem et altitudinem, Lysiam
vero cum Calamide et Callimacho tenuitatis et gracilitatis causa. .
Atque ut hic Lysiam non solum cum Calamide, verum etiam oum
Callimacho, qui non est in canone, comparari videmus saepius
etiam alios artifices substitui videmus. Apud Quinctilianum anti-
quiores statuarii nominantur: Callon, Hegesias, Calamis, Myro,

1) Ind. schol. Vratisl. 1881282 p. ὃ,
2) De canone decem oratorum atticomm. diss. Vratisl. 1883.

 

